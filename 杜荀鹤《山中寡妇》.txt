《山中寡妇》  杜荀鹤
夫因兵死守蓬茅，麻苎衣衫鬓发焦。
桑柘废来犹纳税，田园荒后尚征苗。
时挑野菜和根煮，旋斫生柴带叶烧。
任是深山更深处，也应无计避征徭。
［注释］
1.杜荀鹤：字彦之，晚唐著名诗人。
2.蓬茅：指以蓬蒿、茅草搭的简陋房屋。
3.苎(zhù)：麻之一种，其皮可以作粗麻布。
4.柘(zhè)：树名，其叶可以养蚕。
5.征苗：征收青苗税。
6.斫(zhuó)：砍。
7.任：任凭。
8.也应(yìng)：也该。
