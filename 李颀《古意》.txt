《古意》  李颀
男儿事长征，少小幽燕客。
赌胜马蹄下，由来轻七尺。
杀人莫敢前，须如猬毛磔（zhé）。
黄云陇底白云飞，未得报恩不能归。
辽东少妇年十五，惯弹琵琶解歌舞。
今为羌笛出塞声，使我三军泪如雨。
[注释]
１、古意：犹“拟古”。
２、轻七尺：犹轻生甘死。
３、解：擅长。
[评析]
诗题为“古意”，标明是一首拟古诗。首六句写戍边豪侠的风流潇洒，勇猛刚烈。后六句写见得白云，闻得羌笛，顿觉故乡渺远，不免怀思落泪。离别之情，征战之苦，跃然纸上。语言含蓄顿挫，血脉豁然贯通，跌宕起伏，情韵并茂。
